CAPUT ll.

Argumenta continens ex libroipso dueta.
De fontibus libri.

Sed iam finem faciamus conquirendi, quae in hoc libro a Phi-
lone abhorreant. Licet enim hic numerus augeri possit, tamen et
ea, quae gravissima sunt, collegisse nobis videmur, neque omnino
, talia quicquam valeant, si quis eis, quae de Iudaicis locis exposuimus,
ad fidem nondum perductus sit. Iam aliam quaerendi viam in·
gressuri sumus. Haec omnia enim, quae huc usque disputavimus,
et demonstrantes scriptorem Philonis libros exscripsisse, et colli·

. gentes, quae insint in libro ab illo aliena, quamvis nobis persuasum

sit satis valere ea ad fidem libro abrogandam, tamen fatendum est,
non necessaria esse, sed potius, ut ita dicam, accidentia, cum totus
liber per se spectatus tam misellus sit, ut ob ipsam nimiam deformi·
tatem nullo modo a Philone compositus esse possit. An est, qui
librum alienis e sontibus nullo consilio nullaque ratione compilatum
Philoni audeat tribuere? Hanc autem eius condicionem esse altera
huius quaestionis parte demonstrare propositum est.

Atque primum quidem apparet Iudaicos locos, quos maximam
in partem e Philone desumptos esse supra vidimus, omnino ex hoc
libro removendos esse, cum aut nullo sententiae detrimento deesse
possint, aut, id quod ad maiorem eorum partem pertinet, sen-
tentiarum nexum interrumpant.

Primum locum, ubi Mosis adfertur dictum sapientis manus
graves esse, ne inse quidem esse aptum iam vidimus, cum dictum
ei, quae addita est, interpretationi non respondeat. Sed sortasse
non tam neglegenter, ut supra diximus, quam stulta quadam
sollertia, illud, quod momentum facit, manus ab Aarone fulciri,
scriptor omisit. Nam supra de eo erat orati0, sapientem constantia

 

