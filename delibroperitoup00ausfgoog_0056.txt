..47-

eam pertinentium imperito ex aequo de his rebus cum iis disputare
licet, qui ea scientia instructi sunt. Atqui omnibus qui liberi sunt,
legibus conceditur ex aequo inter se colloqui. Tertia propositio
est: et sunt nonnulli proborum liberi, cuius propositionis nulla
ratione habita sequuntur haec: Sunt autem mali vitae rerum im-
periti, probi periti (prior igitur propositio, quae erat vitae imperitis
non licere ex aequo cum peritis disputare, ad malos probosque ad-
hibetur). Nemo igitur malus liber est, sed servi sunt omnes. Haec
enim altera propositio erat, libertatis propriam esse aequam loquendi
potestatem, ut, quibus ea potestas non concedatur, servi sint ne-
cessario; malis autem ut imperitis non conceditur: ergo servi sunt.
Nihil aliud igitur de probis ut sumatur, ratio postulat, nisi hoc: ¹
peritos esse eos rerum ad vitam pertinentium, quae propositio suo
loco exstat, cum ea, quae nunc tertia est, nonnullos proborum esse
liberos, nihil prorsus faciat ad rationem concludendam, immo male
eam interrumpat et pervertat. Quae cum ita sint, eicienda 'mihi
videntur verba: καὶ εἰσί τινες τῶν σπουδαίων ἐλεύθεροι, non ut addita
a compilatore, sed a lectore aliquo vel scriba curioso illo quidem
nec tamen satis subtili, qui ea ex priore argumentatione repetiverit.
- »Zeno audacius etiam: nonne, inquit, vapulabit malus, si probo
contradixerit? (Ergo malis cum bonis aequa loquendi libertas non
esti. Plerosque bene scio hoc dictum derisuros esse, qui, si accu-
ratius inquirent, veritate eius attoniti intellegent, nihil magis esse .
dolendum, quam non auscultavisse sapienti etc« Hanc vulgi casti·
gationem, quam paucis tantum indicavimus, qua ea, quae de ἰσηγορίᾳ
disputata sunt, concluduntur, exordii simillimam esse manifestum est
nec necesse erit singulis demonstretur.

· »Mihi quae huc usque dixi sufficerent ad rem probandam, sed
qui medicorum mos est, ut morbo vario varia opponant medica-
menta, sic ea quoque, quae paradoxa esse putantur propter rei
novitatem necesse videtur argumentorum serie inter se connexa pro·
= bare« Hanc similitudinem de suo proposuerit compilator an in
sonte, quem exscripsit, invenerit, haud scio an non diiudicari possit,
quanquam verba τὰ μεν οὖν λεχθέντα πρὸς τὴν τοῦ ζητουμένου dra·
σύστασιν ἔμοιγε ἀποχρῶντα ἦν illius esse contenderim, cum spectent ad
verba, a quibus incipit quaestio, illi tribuenda. — Iam proponuntur
duo syllogismi, qui pulcherrimi sunt nec apud quemquam alium

 

