„25-

ille liber fuerit, si quaerimus, ex hoc fragmento id quidem suspicari
licet eum compositum esse ad philosophorum auctoritatem minu·
endam: certius eum definire nondum possumus. Recte autem haec
a nobis disputata esse et eo confirmatur, quod remoto isto emble·
mate una videlicet cum verbis ἔστι δὲ τὰ τοιαῦτα κ. τ. λ. a compila-
tore additis apte sententiae se excipiunt nec quidquam desideratur, et
quod verba, quae ita compilatori tribuenda sunt, simillima sunt eis,
quae Philo de congr. quaer. erudit. gratia I 523 de corrupto sen-
suum iudicio dicit: ηὐμνάζει da* ἡμᾶς (Ῥαχὴλ) - πάντων κατα-
φρονητικῶς ἔχειν -·- ἃ περίβλεπτα καὶ περιμάχητα ὁ πολὺς ἀνθρώπων
ὄχλος κρίνει ὁέὁέκασμίναις μὲν ἀκοαῖς, ὁαὸεκασμὲνῳ καὶ τῷ τῶν ἄλλων
αἰσθήσεων δικαστηρίῳ.

Exordio restituto ad alteram libri partem, qua scriptor exempla
contineri vult, accedamus, cum inde proficiscentes commodius nodum
exsoluturi esse nobis videamur, quam si antea priorem partem, quae
argumenta continet ex re ipsa ducta, explicemus, — Ubi igitur
expositum est, cur tam parvus sit numerus bonorum virorum, τὸ
ὀλίγον adfertur: testes citantur septem, quos Graecia tulit, sapientes,
non quin plures tulisset et ante et post illos, sed horum memoriam
aut longo tempore obliteratam esseJ), aut invalescente eorum, apud
quos vivant, neglegentia obrui3 ex Persis citantur Magi, ex Indis
Gymnosophistae (Essaei) Calanus. Deinde ποιητῶν καὶ σαηηραηίων
testimonia adferuntur vel potius unius Euripidis testimonium, qui
in Syleo sabula Herculem inducit Syleum, cuius per emptionem
servus fit, omni modo irridentem. Huc usque omnia sunt plana et
apta, cum, quae sequuntur, nullo modo accomodari possint. Iterum
enim proponuntur exempla, quae cum contra omnem ordinem
addita sunt, cum supra ab exemplis ad testimonia poetarum trans-
itus factus sit, tum ab iis, quae ante memorata sunt, exemplis
prorsus aliena. Omnia enim e Graecis sunt sumpta, supra autem,
cum septem sapientes memorarentur, expresse negatum est praeter
illos alios e Graecis nominatim posse adferri, ut necessario his

¹) καὶ ἄλλων πρότερον καὶ αὖθις ὠς εἰκὸς, ἀκμασάντων, ὧνή μνήμη,
παλαιοτέρων μὲν ὄντων μήκει χρόνων non, quod codices praebent, οὐκ ἠφανίσθη,
narn tum eorum nomina exstarent, sed ἠφανίσθη, ut non iam possint nominatim
Ι adpellari neque testes citari. Ut horum vetustiorum memoria longo tempore ἠφανίσθη,
sic recentiorum contemptione ἐξαμαυροῦται,

 

